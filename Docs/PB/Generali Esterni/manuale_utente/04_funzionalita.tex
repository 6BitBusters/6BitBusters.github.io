\section{Funzionalità}
Tutte le seguenti funzionalità sono disponibili solo dopo aver selezionato un
dataset, atteso il caricamento e raggiunto l'ambiente 3D.

\subsection{Visualizzazione tooltip}
Il tooltip è un elemento grafico che fornisce informazioni aggiuntive su un
particolare elemento del grafico. Quando l'utente passa il mouse su una barra
del grafico, viene visualizzato un tooltip che mostra il valore associato a
quella barra, nonché le etichette ad essa associate.
\begin{figure}[h!]
    \centering
    \includegraphics[scale=0.6]{template/images/tooltip.png}
    \caption{Tooltip}
\end{figure}

\subsection{Navigazione 3D}
All'interno dell'ambiente 3D l'utente può interagire con il grafico con le
seguenti modalità:
\begin{itemize}
    \item \textbf{Spostamento:} l'utente può spostare il grafico senza cambiarne
          l'angolazione tenendo premuto il tasto destro del mouse e trascinando
          nella direzione desiderata;
    \item \textbf{Zoom:} l'utente può ingrandire o ridurre il grafico
          utilizzando la rotellina del mouse o il gesto di pinch sul touchpad;
    \item \textbf{Rotazione:} l'utente può ruotare il grafico senza spostarlo
          tenendo premuto il tasto sinistro del mouse e trascinando nella direzione desiderata;
\end{itemize}
Questi controlli sono sempre attivi quando il cursore è sopra il grafico.
\begin{figure}[ht!]
    \centering
    \includegraphics[scale=0.6]{template/images/comandi.png}
    \caption{Comandi per la navigazione}
\end{figure}

\subsection{Navigazione avanzata}
L'utente può usufruire di funzionalità avanzate per la navigazione del grafico
3D:
\begin{itemize}
    \item \textbf{Rotazione tramite gizmo:} l'utente può ruotare il grafico
          senza spostarlo tenendo premuto il tasto sinistro del mouse su un'estremità
          dell'asse del gizmo e trascinando nella direzione desiderata;
    \item \textbf{Reset:} l'utente può riportare il grafico alla posizione
          iniziale premendo il pulsante di reset della
          visualizzazione in alto a sinistra, sotto al gizmo.
\end{itemize}
\begin{figure}[ht!]
    \centering
    \includegraphics[scale=0.6]{template/images/gizmo.png}
    \hspace{1cm}
    \includegraphics[scale=0.6]{template/images/resetcam.png}
    \caption{Elementi per la navigazione avanzata}
\end{figure}

\subsection{Filtraggio dei dati}
L'utente può filtrare i dati che soddisfano certe proprietà. Nel grafico 3D, i
dati filtrati vengono visualizzati con la massima opacità, mentre i dati non
filtrati vengono visualizzati con un'opacità ridotta. Nella tabella, le celle
che contengono i dati filtrati hanno sfondo verde, mentre quelle che contengono
i dati non filtrati hanno sfondo grigio. \\ Il filtraggio dei dati può essere
eseguito in base a tre criteri:
\begin{itemize}
    \item \textbf{Valore medio:} l'utente può filtrare i dati in base al valore
          medio del dataset, che viene calcolato automaticamente. L'utente può
          scegliere di visualizzare solo i valori superiori o inferiori al valore
          medio, selezionando l'opzione desiderata sotto la voce "SCEGLI
          L'ALGORITMO DI FILTRAGGIO". Per accedere a questa funzionalità, l'utente
          deve premere il pulsante "Filtra" situato nel
          form delle opzioni, sotto la voce "FILTRA PER VALOR MEDIO GLOBALE";
    \item \textbf{Valore del dataset:} l'utente può filtrare i dati in base a un
          valore del dataset. L'utente
          può scegliere di visualizzare solo i valori superiori o inferiori al
          valore di riferimento, selezionando l'opzione desiderata sotto la voce
          "SCEGLI L'ALGORITMO DI FILTRAGGIO". Per accedere a questa funzionalità,
          l'utente deve cliccare sulla barra del grafico o sulla cella della tabella che contiene il
          valore desiderato;
    \item \textbf{Primi N valori:} l'utente può filtrare i dati in base ai primi N
          valori più alti o più bassi del dataset, dove il numero N deve essere un intero positivo
          inserito dall'utente nel campo di input del form delle opzioni. Se il numero inserito supera il numero totale di valori
          del dataset, verranno filtrati tutti i dati. L'utente può scegliere di visualizzare solo i valori
          più alti o più bassi al valore di riferimento, selezionando l'opzione
          desiderata sotto la voce "SCEGLI L'ALGORITMO DI FILTRAGGIO". Per accedere a questa funzionalità,
          l'utente deve premere il pulsante "Filtra" situato nel form delle
          opzioni, sotto la voce "FILTRA PER PRIMI N VALORI".
\end{itemize}
Per rimuovere il filtro applicato, l'utente deve premere il pulsante "Resetta filtri" nel form delle opzioni.

\subsection{Visualizzazione del piano medio}
L'utente può visualizzare il piano medio, ovvero il piano parallelo al
piano XZ (base del grafico), situato all'altezza del valore medio del dataset.
Per rendere tale piano visibile, l'utente deve selezionare l'opzione "Abilitato" sotto la voce
"VISUALIZZA PIANO MEDIO GLOBALE" nel form delle opzioni. Analogamente, per
nasconderlo, l'utente deve selezionare l'opzione "Disabilitato".
\begin{figure}
    \centering
    \includegraphics[scale=0.6]{template/images/options.png}
    \caption{Form delle opzioni}
\end{figure}

\subsection{Autoposizionamento}
L'utente può posizionare il grafico in modo che una barra specifica risulti
visibile e non completamente nascosta dalle altre barre. 
Per farlo, l'utente deve cliccare sulla barra del grafico o sulla
cella della tabella che contiene il valore desiderato. Inoltre, la barra
selezionata assume il colore bianco.
\begin{figure}[h!]
    \centering
    \includegraphics[scale=0.6]{template/images/avgplane.png}
    \caption{Grafico con barra selezionata}
\end{figure}